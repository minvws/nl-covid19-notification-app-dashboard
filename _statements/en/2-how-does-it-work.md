---
index: 2
title: Hoe werkt de app?
icon: app-touch
summary: De app stuurt je een bericht als je enige tijd in de buurt bent geweest van iemand die besmet is met het coronavirus.
lang: en
---

De app stuurt je een bericht als je enige tijd in de buurt bent geweest van iemand die besmet is met het coronavirus. Wil je weten of je ook besmet bent, dan kun je je gratis laten testen. Zo voorkom je dat jij het virus onbewust op anderen overdraagt. 

<div class="md-timeline" markdown="1">
1. De app ziet via Bluetooth of je dicht bij iemand bent geweest die ook de app heeft.
2. Hoe sterker het signaal, hoe dichterbij je was.
3. Dit gebeurt zonder persoonsgegevens of locatiegegevens. De app weet niet wie jij bent, wie de ander is of waar jullie zijn.
4. Als je in de buurt bent geweest van iemand met het coronavirus en die de app heeft, krijg je later een melding van de app.
5. Als je zelf het coronavirus krijgt, kun je dit (vrijwillig) in de app laten weten. Dan waarschuwt de app mensen met wie je contact hebt gehad. De app weet niet wie je bent, dus niemand komt dat te weten.
</div>

<details>
   <summary>Wanneer krijg ik een melding?</summary>
   <div markdown="1">
Je krijgt een waarschuwing als:

- Iemand via de corona-app aangeeft het coronavirus te hebben,
- én jij in de afgelopen dagen in de buurt bent geweest van die persoon,
- én jullie langere tijd dichtbij elkaar zijn geweest.

Dus fietste die andere persoon voorbij? Dan krijg je **geen** melding. Jullie waren maar kort bij elkaar in de buurt.

Zat je naast die persoon in de trein? Dan kun je **later** een melding krijgen. Als het Bluetooth-signaal sterk genoeg was, zaten jullie dicht bij elkaar. Dan is er kans op besmetting.

  </div>
</details>

<details>
   <summary>Ik heb een melding gekregen, wat nu?</summary>
   <div markdown="1">
Als je een melding krijgt, ben je dicht bij iemand geweest die later corona bleek te hebben. 

Bel gratis 0800-1202 om gratis een coronatest aan te vragen.

  </div>
</details>

<details>
   <summary>Ik ben positief getest op corona, wat nu?</summary>
   <div markdown="1">
Als je positief getest bent op corona, dan kun je dit vrijwillig aangeven in de app, samen met een medewerker van de GGD. Zo kun je anderen waarschuwen. De ontvanger ziet niet wie je bent of waar er contact is geweest. Over de melding beslis je zelf, het is niet verplicht en gaat niet automatisch.

  </div>
</details>
